6

mmmm

studii diligentissimi documentis commixtos invenimus errores, quorum fons communis
cum aliis in rebuS, tum in illa potissimum inest sententia. Aretissime haec cohaerent
cum celebri ista priscae sapientiae fictione, populique vetustissimi, qui recondita do-
ctrina artiumque et aliarum et imprimis mathematicarum peritia posteriorum multos, ne
dicam omnes, longe superaverit. Nolo nisi suo loco ex iis pauca repetere, quae ad
horum errorum aliquos refellendos et tollendos Viri doctissimi, Ideler et Ukert, di-
xerunt (ille in dissertatione, „Uber die Gradmessungen der Alten'' quam invenimus
in „Monatliche Correspondenz, tom. XXIII, pag.453 seqq. ;'' hic in breviori epistola
eiusdem libri „MonatL Corr. tom. XXIII, p. 488 seqq.'' praeterea in singulari libro, qui
inscribitur, „Uber die Art der Griechen und Romer die Entfernungen zu bestimmen
etc.'’ et in: „Geographie der Griechen uud Romer tom. 1, 2, p.51 seqq.'’). Quorum
verba quod minime omnibus de vera huius rei ratione persuaserunt, haud iniuria
miramur( Nam hodie quoque, ut hoc utar exemplo, sunt qui stadiorum fuisse diver-
sitatem nondum audeant negare, minus quidem certis vel suis ipsorum vel aliorum ar-
gumentis innitentes, quam quia hac re nihil videtur esse commodius ad explicandos
locos difficiliores.

Iam cum inter omnes, doctiores certe, constet, nullam esse in antiquorum
libris rein tam exigui momenti, quin accuratius examinata aliquid conferat ad illustran-
dam antiquitatem, hanc quoque mensurarum et ponderum investigationem nostra aetate
haud pauci dignam duxerunt, in quam intentissimo animo incumberent. Qua re etsi
factum est, ut multa diligentissime explorata sint a viris summa doctrina praeditis,
nihilominus restant alia aliis agenda, qui, quamvis ad summa quaeque harum rerum
cacumina unquam se perventuros sperare nequeant, libentessjmen neque omni fructu
destituti fungi velint inferiori munere. Itaque nostrum id esse iudico, ut comparatis iis,
quae secundum optimos quosque recentiorum testes nunc pro veris habentur, cum
omnibus veterum scriptorum locis huc attinentibus, aut, si bene consentiant inter se,
comprobando illorum firmemus sententiam, aut, si repugnent, non solum, utra parte
erratum sit videamus, verum etiam, ubi poterit fieri, quaeramus, quo quasi ex fonte
errores decurrant, unde ducant originem. Nam id omni tempore fuit odiosissimum,
esse, qui satis habeant dicere, et hoc et illo loco auctorem errasse, ne periculo qui-
dem facto, ad causas perveniendi et fontes errorum, quibus investigatis saepe longe
maiorem fructum capiamus, quam qui ex sola veritate nuda saepe et frigida possit
decerpi. Haud enim iniuria fore ut doleremus, si non errassent veteres, et laudandos
esse, qui non omnia satis explicita et expedita nohis tradiderint, quis negabit? Idem
fere, si forte non inepte de iis erroribus quis contendat, qui literis et verbis sive
corruptis sive omissis aliave eiusmodi negligentia in libros veterum irrepserunt, ex-
cipere tamen velit eos locos, qui numerorum postulant usum. Illis enim, si corrupti
sunt, saepe fit, ut neque ingenii acumine, neque doctrina, neque earum, quibus ars
critica assuevit, rerum ulla possit subveniri. Itaque, qui talem locum in integrum

