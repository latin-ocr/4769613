Saepe solent, quibus huiusmodi libelli edendi sunt, de causis nonnulla praemittere,
quibus adducti hanc illamve rem tractandam sibi proposuerint. Neque ego, quam-
quam, quo minus id facerem, vagi quidam horror deterrere me volebat, hanc causarum
expositionem potui effugere, quia res ad scribendum a me electa cum nimis aliena
videbatur esse a communi omnium studio et delectatione, ideoque non satis apta,
quae gymnasii annales antecederet, tum ipsa per se difficilior, quam cui subigendae
vires eius sufficerent, quem neque otii abundantia unquam adiuvat, neque ingenii
ubertas. Excusatio igitur ex causis petenda fuit; quarum unam dico hanc fuisse.
Sicut enim Viri summe reverendi, qui, ut scholarum historiae optime prospicerent,
hanc annalium scriptionem quotannis recurrere voluerunt, aliud sine dubio non se-
cuti sunt consilium, nisi ut, quid agerent scholae, quam viam persequerentur, facile
posset ab omnibus perspici, ita etiam hoc dissertationum scribendarum officium eo
nobis impositum esse nomine semper credidi, ut unicuique nostrum locus detur ubi
eorum, quae eo usque egerit, publice reddat rationem, neve nos omnes, instar lapi-
dum in profundo reconditorum, qui chalybem, ignem ex sese eliciturum, frustra ex-
spectent, ita occasionem desideremus, qua oblata studiorum fructus vel aliorum oculis
subiicere, vel ventis tradere possimus. Omnia autem quae nos agimus, aut in schola
fiunt aut extra scholam; quam ob causam horum studiorum alterum utrum erit eli-
gendum, cuius specimen edas in publicum. At vero eius operae, quae discipulorum
ingeniis et animis tribuitur excolendis, cum aliud non exstet certius nec manifestius
documentum, quam quod in ipsis quondam futurum sit discipulis, et cum annales
scholae brevem illius praebeant conspectum, hoc unum tantum fieri posse arbitratus
sum, ut earum rerum, quibus otium ornare simus soliti, partem ex umbra protractam
peritorum iudicio proponamus. Itaque si neglectis, quae sequenti opusculo conti-
nentur, aliud quid quaesivissem, mendacium quasi quoddam commisisse mihi viderem
et, quamvis optime sciam, non satis elaborata esse quae scripsi neque absoluta,
tamen hac ex parte malui vituperari, quam ut quis dicat, me consilium illud unum,
quod in huiusmodi dissertationibus scribendis possit inesse, aut obcaecato animo non
perspexisse, aut consulto non curasse.

In mensurarum veterum cognitione dum versabar imprimis ab eo inde tem-
pore, quo Boeckhii liber egregius (Metrolog. Untersuchungen etc. Berlin 1838) editus
est, ea, quae animo comperta modo erant, aliquem in ordinem redigere vixdum po-

A 2

