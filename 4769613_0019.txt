11

mmm

vocabulo in iis potissimum superficiebus describendiS, quae forma quadrata sunt, ut,
longitudine unius lateris expressa, cetera quoque habeas simul. Apertissime id demon-
strant loci 1, 181ς 11, 163, quibus addere liceat 11, 124, ubi πανταχῆ eodem sensu scri-
ptum est. Quam ob causam, cum neque: quaquaversum plane reddat notionem
huius verbi, quippe quod in formis quadratis aliquid falsi facile inferat in rem, illis
locis maluerim vertere: quaqua parte. Verum, ubi non per se intelligitur, formam
quadratam esse, quae describatur, ambiguum est, utrum praeferamus. Lacus igitur
loco nostro descriptus aut fere rotundus fuit, atque ea quidem magnitudine, ut qua-
quaversum (quod nos diceremus: in diametro) septuaginta pedes oeset longus, aut
forma quadrata, ita ut quodvis latus hunc pedum numerum contineret. Nobis, si illud
prius, ut quod naturae rerum magis videatur convenire, accipimus, etiam hic statuen-
dum est, Herodotum aestimatione non computatione nixum hunc numerum tradere,
contra, si sormam quadratae similem illi lacui adscribimus, cogitare licet, eum ipsis
suis passibus longitudinem lateris unius emensum esse. — Praeterea pedum mentio
fit 11‚176‚ ubi, enumeratis aliis, quae memorabilia et visu digna condiderit Amasis,
rex Aegypti, ita pergit ,,ε’ν δὲ καὶ ἐν Μέμφι (scil. ἀνέθηκε) τᾶν ὕπτιον κειμενοι) nonve&
τοῦ ‘Emptas-refoti ἔμπροσθε, τοῦ τίὸες πέντε καὶ ἑβδομήκοντα, εἰσι τδ μῆκσς, ἐπὶ δὲ τῷ αὐτῷ
βάθρῳ {crica Αἰθιοπικοῦ ἐόντες λίθου δύο κολοσσοί, εἴκοσι ποδῶν τὸ μέγαθος ε’ὢν ἑκάτερος
κ. τ. λ.” Non vereor, ne cui nimiae subtilitatis studiosus videar, si coniicere audeam,
prion‘s colossi accuratam prodere scriptorem mensuram, duos vero reliquos minus
diligenter aestimasse. Primum enim difficilius erat, colossos erectos accurate di-
metiri, quam illum de basi deiectum. Huc accedit, quod res ipsa nohis persuadet, ut
cogitemus, Herodotum cum istam statuam ingentem conspiceret, operis magnitudinem
miratum ideoque mensurae eius accuratius cognoscendae cupidum, aut ipsum statuam
emensum esse, quod quidem facile potuerit perficere, aut Aegyptiorum aliquem, quan-
tus esset colossus, interrogasse. Numeri denique ipsi talis rei vestigio non carent,
quorum prior speciem non prorsus exacti, quam alter aperte prae se fert, omnino
non habeat. Neque id ne teneam quidem acriter, quod numerus 75 aliam redolet
mensuram, qua usus sit rex Amasis in exstruendo illo colosso. Sunt enim 75 pedes
= 50 cubitis; et quid verisimilius, quam hanc mensuram propositam habuisse operis
auctores? Illarum statuarum nullum hodie exstat vestigium, et cum negari nequeat,
eos, quorum reliquiae in Aegypto nuper repertae sunt, colossos omnes ab hoc uno
superari magnitudine, semper aliquid remanet dubii. Maximus enim omnium, Me-
mnonis, si corpore erecto esset, circiter 40 cubitorum longitudinem haberet (cf. De-
scription de l’Egypte‚ tom. VII. p. 115). Praeterea alius colossi pugnus inventus est
in ea regione, ubi Memphis fuit, cuius ex mensuris diligentissime examinatis Iomardus
(cf. libr. laud. VII. p. 113) coniicit, hanc quoque statuam 40 cubitos altam fuisse. —
Ceterum 50 cubiti sive 75 pedes Graeci sunt -—-· 23‚121 metr. gall. = 73,67'Rh. — His
B 2

