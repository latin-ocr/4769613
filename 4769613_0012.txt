4

mmm

meram, coeperamque auctores antiquos, qui de his rebus loquuntur, perlegere et
examinare, quum hora mihi venit scribendi. Prodeant igitur haec de mensuris, quibus
Herodotus usus est, disputata, pauca quidem, sed ita composita, ut notis priorum, nisi
necessario id fiat, non repetitis, ea tantum proferam, quae aliquo iure possim pro
meis habere. Rem ita institui, ut collectis primum omnibus, ubi mensurae alicu-
ius mentio fieret, locis, deinde eos eligerem, qui de longitudinum mensuris essent,
reliquos in aliud tempus reponens. Illos vero, postquam “accuratius in eos inquisivi,
disponere et inter se coniungere studui, qua in re, quae simplicissima mihi videbatur,
eam viam secutus sum, a minoribus mensuris progrediens ad maiores. ln initio autem
quaedam in universam hanc rem spectantia collocavi.

Quaeri enim primum potest, num Herodotus in definienda hac vel illa lon-
gitudine uti voluerit et numeris et mensuris exactis, an iis tantum vagis et incon-
stantibus,.quae certis quibusdam corporis humani partibus non nomen solum sed
ipsam quoque longitudinem debeant. Eoru'm qui unam alteramve sententiam defen-
derunt, alii, ut plurimi Francogallorum, cum in aliis scriptoribus antiquis, tum in
Herodoto nostro nimis studiose accuratas et omni ex parte absolutas mensurarum
definitiones quaesiverunt, alii contra nimis longe in oppositam abierunt partem, ut
Dahlmannus, qui (in libro: Forschungen auf dem Gehiete der Geschichte etc. tom. 11)
Herodotum contendit, ubi pedibus, cubitis, palmis, similibus verbis utatur, nihil aliud
velle ab audientium animis excipi, nisi ipsam horum corporis membrorum longitudinem.
Quod si verum esset, de hac re vel duobus verbis disputare repugnaret omni ra-
tioni, quia de rebus incertis et inconstantibus aliud quidquam dici fere nequit praeter
id ipsum, esse incertas et inconstantes.

Verum aliter res se habet. Fuerunt enim Herodoto vivente et Graecis, et
Persis, et Aegyptiis (ut de aliis populis taceam) mensurae accurate et legitime con-
stitutae, neque ista metiendi ratio, quae naturae hominum rudiori tantumque non
plane incultae convenit, illa aetate multo frequentiore usu recepta fuit, quam apud
nos, qui, uhi res ipsae accuratam definitionem minus poscant, contenti simus, men-
suras inconstantes numerosque non exactos exhibuisse. Illam vero rem cum nemo
facile sit qui hodie addubitet, nunc eos tantum allaturus sum locos, qui eius testes
in ipsis Herodoti libris exstant. Notum est illud nostri (Vl, 127), ,,Φείὸωνος δὲ τοῦ
ταὶ μίτραι ποιήσαντος Πελοποννησίοισι” quod factum multi tuentur (cs. Boeckh Metrolog.
Unt. p.76). Alio loco (1, 178) Herodotus regium Persarum cubitum cum cubito
vulgari comparat, illiusque regii iterum (V11‚117) mentionem facin alio (11, 168)
Aegyptium cubitum Samio parem esse dicit, unde apparet, diversam cubitorum di-
mensionem ei optime notam fuisse. Dilucide denique exponit (11, 149), qua ratione
variarum mensurarum alia ex alia prodeat, ibique numeros omnino accuratos statuit.
Quae omnia satis superque hunc auctorem demonstrant aetatis suae ingenio non adeo
fuisse imparem, ut ubique cubito quasi suo. pedibus suis, digitis suis uteretur, cum

