⁶29

mm

coacti essemus fabulosam et occultam trianguli illius naturam refugere, multi, vereor,
nobiscum facere dubitarent. Verum alia quoque et naturae rerum magis conveniente
via illud triangulum in Aegyptiorum usum et consuetudinem venisse credibile est.
Nam et nostra aetate fabri tignarii, et quibus similia agenda sunt, cum in spatio ma-
iori versantes angulum normalem construere quam accuratissime volunt, illo solent
uti triangulo, cuius latera numerorum: 3 ι 4 ε 5 ratione definiuntur, primum latus, ut
hoc exemplum addam, 6 pedes longum facientes, alterum 8 pedes, tertium 10 pedes.
Qua quidem re nulla alia est, quamvis artificiosa, quae, quod propositum est, efficiat
facilius et certius. Sunt quidem multa et alia triangula ita constructa, ut numero al-
terius lateris quadrato addito ad alterius quadratum, efficiatur numerus et ipse qua—
dratus3 nullum autem eorum simplicioribus ex numeris compositus est illo.

Quid multa? Tale triangulum totius pyramidis normam quasi fuisse, haud
multum abest, quin persuasum mihi sit; atque ita quidem, ut circumscriptum fuerit
his tribus lineis:

latitudinis dimidia parte ........ = 3 . 75 cub. vulg. = 225 cub. vulg. ,
altitudine normali pyramidis = 4 . 75 - - = 300 -
altitudine trianguli obliqui = 5 . 75 - - = 375 -

Commodissimos certe hos numeros esse, neminem latebit. In hac trianguli specie
obliquorum angulorum maior complectitur 53⁰ 7‘ 48⁶, minor 36⁰ 52'12“. Quorum
priorem, si quod proposui est verum, planities obliqua pyramidis cum basi effecerit
necesse est. Iomardus (Descr. de 1’Eg. V. p. 643) huic adscribit: „environ” 52ο 50’
et alio loco (libr. l. VII, p.518) ipse vestigia affert, quae illum angulum maiorem
fuisse verisimile reddant. Praeterea ex iis numeris, quibus ipse altitudinem trianguli
obliqui (apotheme = 171‚5 metr. gall.) et latus basis exprimit (= 204,9‚ cuius di-
midia pars = 102,45 metr. gall), calculo prodit angulus ille = 53ο 19’. Cur igitur
illi numero (520 50') tantum confidamus? Itaque, si eandam, quam supra, longitudi-
nem cubito vulgari adscribimus (= 0‚4618 metr. gall.) singulis huius pyramidis par-
tibus hae fuerunt mensurae:

latus fundamenti comprehendit: 450 cub. v. = 662,13‘ Rhen. = 207‚81 metr. gall.

altitudo normalis totius pyram. 300 - - = 441‚42 - = 138,54 -
altitudo obliquae frontis ............. 375 - - = 551‚78 — = 173„OE -
Paulo maiores, si integrum cubitum Graecum calculo supponimus, fiunt numeri.
Sic enim:
latus fundamenti comprehendit: 450 cub. gr. = 663,02' Rhen. = 208‚09 metr. gall.
altitudo normalis totius pyram. 300 - - = 442,OE - = 138‚73 —
altitudo obliquae frontis ............. 375 - - = 552‚51 - = 173,48 -

Mihi quidem hi numeri propius ad veritatem accedere videntur, quia cum
Belzonii. mensura melius conveniunt nec minus cum Iomardi numeris (vide supra),

